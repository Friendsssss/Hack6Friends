От ЦГМ призовават всички граждани да бъдат максимално отговорни за своето здраве и това на околните. 

-Временно се спира продажбата на билети при водачите в обществения транспорт.
-Пунктовете за продажба на билети и карти на ЦГМ ще бъдат снабдени с необходимите допълнителни количества превозни документи. Такива ще има и при партньорските търговски организации. Може да се използват и онлайн услугата MPASS.

-Първата входна врата на автобусите, които не разполагат със стъклена преграда между пътниците и водача, ще бъде затворена. Качването и слизането ще става от другите врати.

-Прозорците към кабините на водачите в другите автобуси, трамваите и тролеите остават затворени.

-Водачите ще отварят вратите на превозните средства. Бутоните за тази цел няма да работят.

-Продължава задължителна дезинфекция на превозните средства минимум по 2 пъти на ден.

Председателят на транспортната комисия в СОС Карлос Контрера разпространи снимки от обозначителните табели в автобусите. 